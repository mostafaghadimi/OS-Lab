
cmdline
این فایل تنها قابل خواندن بوده و در آن لیست آرگومان‌های داده شده به پردازه هنگام اجرای آن (argv) قرار گرفته است که با (\0) از هم جدا شده‌اند. برای پردازه‌های zombie این فایل خالی است.
environ
در این فایل لیست environment variable هایی که در زمان اجرای پردازه وجود داشتند قرار دارد که با (\0) از هم جدا شده‌اند.
stat
اطلاعات مربوط به وضعیت پردازه شامل ۵۲ پارامتر از جمله شماره، نام، حالت (در حال اجرا، در صف انتظار،…)، شماره پردازه والد، اولویت، زمان شروع، حجم حافظه مجازی، و… که با space جدا شده‌اند، در این فایل قرار دارد.
statm
اطلاعات مربوط به حافظه استفاده شده توسط پردازه بر حسب page در این فایل قرار دارد
status
در این فایل اکثر اطلاعات موجود در stat و statm به صورت خواناتر برای انسان قرار دارد.
cwd
این فایل یک symlink است که به دایرکتوری کنونی پردازه اشاره می‌کند.
exe
این فایل یک symlink است که به فایل برنامه اجرا شده اشاره می‌کند.
root
این فایل یک symlink است که به دایرکتوری root مشخص شده برای پردازه اشاره می‌کند.
